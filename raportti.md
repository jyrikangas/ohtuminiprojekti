

# Ohtuminiprojekti raportti -- Ryhmä sike

## Jyri Kangas, Veeti Ojanperä, Lassi Munter, Lotta Hyppyrä


Ensimmäinen sprintti alkoi hieman kaaoottisella suunnittelulla aloitustilaisuudessa. Asiat lähtivät kuitenkin nopeasti rullaamaan, työt saatiin jaettua ja työskentely sujui hyvin etänä Discordissa kommunikoimalla. Githubin kanssa kaikki meni alusta alkaen sujuvasti, vaikka versionhallinnan käyttäminen ryhmässä olikin uutta. Ensimmäiseen sprinttiin valitut user storyt toteutettiin kaikki ilman suurempia ongelmia, ja kerkesimme kirjoittamaan myös ensimmäisiä testejä, jotka aiheuttivat hieman ongelmia sprintin loppupuolella. Robot testien ajaminen Github Actions:ssa ei meinannut onnistua, mutta yhteistyöllä sekin saatiin toimimaan. Muuten sprintti sujui kaiken kaikkiaan hyvin.


Toisessa sprintissä sovelluksen siirtäminen fly.io:hon vei aika paljon aikaa, koska asiaa hoitava opetteli samalla käyttämään dockeria ja fly.io:ta.
Vaikeuksista huolimatta sovellus saatiin toimimaan fly.io:n kautta hyvin työajan sisällä, mutta yksi user story jäi toteuttamatta ja työnalle seuravaan sprinttiin. Ryhmässä työskentely oli sujuvampaa ja kommunikointi aktiivisempaa ensimmäiseen viikkoon verrattuna, ja asiakastapaamisessa saatu hyvä palaute motivoi jatkamaan samaan tapaan vielä viimeisenkin sprintin.


Kolmas sprintti alkoi hyvin ja kaikki toteuttivat taskejaan hyvällä vauhdilla. Olimme harjoittaneet ehkä liiankin tehokasta työnjakoa jakamalla yhden taskin aina yhdelle henkilölle tehtäväksi emmekä juurikaan koodanneet yhdessä. Vaikka olimmekin olleet aktiivisia ja kommunikoineet hyvin, oli jokainen silti kirjoittanut koodia lähinnä yksin. Osittain juuri tästä syystä loppu sprintissä ilmeni joitakin bugeja, jotka sitten ratkottiin yhdessä vielä ennen viimeistä releasea. Sovellus ja kaikki tilattu toiminnallisuus saatiin toimimaan juuri ajallaan.

Projektissa meni erityisen hyvin kommunikointi; kaikki oli paikalla melkein kaikissa tapaamisissa ja keskustelua käytiin aktiivisesti myös viestein. Teknisiä ongelmia ilmeni loppujen lopuksi yllättävän vähän, ja työnjako pelasi hyvin. Parannettavaakin kuitenkin löytyi: palaverit olisivat voineet olla tehokkaampia ja yhdessä koodaaminen, esimerkiksi pari koodaus, olisi ollut kokeilemisen arvoista. Opimme lisää ryhmässä työskentelystä ja etenkin sovelluksen kehittämisestä ryhmässä, versionhallinnan käyttöä ryhmässä, sekä osa dockerin ja fly.io käyttöä. Olisimme halunneet oppia uusia teknologioita, mutta ymmärrettävästi projektin tarkoitus on olla yksinkertainen eikä aika riitä kaikkeen. Turhalta tuntui ärsyttävien Robot -testien kirjoittaminen kattavien yksikkötekstien lisäksi, jotka jo testasivat samat asiat. 
